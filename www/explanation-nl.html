<h2>Over YiviTube</h2>
<p>Deze demo is geen echte video-streaming dienst maar toont wel hoe
    Yivi voor zo'n dienst gebruikt kan worden. Door “lid” te worden
    van YiviTube met de knop bovenaan de pagina ontvang je een kaartje
    in je Yivi app voor je lidmaatschap. De gegevens op dat kaartje
    kun je dan later vrijgeven om (trailers van) films te
    bekijken.</p>

<p>Deze demo laat de volgende dingen zien.</p>
    <ul>
    <li>
        <p>Bij het lid worden ontvang je <em>twee</em> gegevens op je
            kaartje: een die enkel aangeeft dat je lid bent, en een
            andere die een lidmaatschapsnummer bevat. Bij het bekijken
            van een film wordt echter alleen om het lidmaatschap
            gevraagd, niet om het nummer.  Je wordt daardoor niet
            geïdentificeerd: je toont enkel aan dat je lid bent, maar
            niet wie je bent.</p>
        <p>In een uitgebreider en realistischer scenario zou je
            misschien soms wel je lidmaatschapsnummer willen laten
            zien, bijvoorbeeld als je wil dat een bepaalde film aan je
            persoonlijke profiel wordt toegevoegd (door de video
            dienst). Dit zit echter niet in deze versie van de
            YiviTube demo.</p>
    </li>
    <li>
        <p>Sommige films op YiviTube hebben een
            leeftijdsgrens. Wanneer je een van die films wilt
            bekijken, toon je niet alleen je YiviTube lidmaatschap,
            maar toon je ook aan dat je oud genoeg bent door middel
            van je leeftijdsgrens.  (Deze gegevens over je leeftijd
            kun je van de
            <a href="https://services.nijmegen.nl/irma/issue/start">gemeente</a>
            of van de <a href="/uitgifte/idin">bank</a>
            verkrijgen.)</p>
    </li>
</ul>
